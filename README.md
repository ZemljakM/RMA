# Razvoj mobilnih aplikacija

Groceries Tracker je aplikacija za Android mobilne uređaje koja služi za stvaranje popisa za kupovinu koje je moguće dijeliti s osobama koje korisnik doda kao prijatelje. Omogućeno je slanje zahtjeva za prijateljstvo među korisnicima, a tek kad oba prihvate, korisnici postaju prijatelji. Primljene i poslane zahtjeve, kao i prijatelje moguće je brisati s liste jednako kako je omogućeno na drugim aplikacijama koje imaju sličnu funkcionalnost. Pri ulasku u aplikaciju korisnik vidi listu popisa, neovisno je li ih on stvorio, ili ga je prijatelj dodao na svoju listu kao suradnika. Tijekom stvaranja liste, korisnik upisuje ime liste, odabire prijatelje koji će joj moći pristupiti te dodaje artikle koji se sastoje od imena i količine. Za svaku je listu moguće označiti artikle koji su kupljeni, skenirati QR kod s računa koji se dobije u trgovini kako bi se dodao plaćeni iznos u ukupan iznos potrošen za kupovinu artikala s te liste te obrisati listu. Uz to, moguće je na karti pogledati svoju lokaciju i neke od dostupnih trgovina, te pregledati svoj profil koji sadrži korisničko ime, email adresu i popis prijatelja. 
